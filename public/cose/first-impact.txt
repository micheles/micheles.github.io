The First Impact: l'arrivo dei cartoni animati giapponesi in Italia
--------------------------------------------------------------------

Con First Impact (nome preso in prestito da Evangelion) si indica
convenzionalmente il periodo del primo arrivo (invasione) degli anime
in Italia, nella seconda meta' degli anni settanta. Il Second Impact
invece corrisponde all'arrivo (invasione) del manga, nei primi anni
novanta.  Il termine invasione che ho usato tra parentesi non e'
esagerato per indicare la carica dirompente di queste novita'. Per
motivi anagrafici mi sento competente per raccontare la storia del
First Impact di prima mano, essendoci passato attraverso; non commento
invece sul Second Impact, perche' mi e' scivolato addosso, essendo
all'epoca un lettore di comics e non di manga, per non parlare del
fatto che all'epoca non guardavo piu' anime. Ad ogni modo il First
Impact e' senz'altro il piu' rilevante, anche per l'impatto mediatico
e lo scalpore suscitato all'epoca, visto che si trattava di anime
trasmessi sulle reti pubbliche, prima ancora dell'esplosione delle
reti private. Piuttosto che dare un resoconto storico freddo e
impersonale, cosa che altri hanno gia' fatto informandosi e traendo
informazioni da articoli di giornale dell'epoca, preferisco raccontare
com'e' stato l'impatto degli anime in Italia secondo me, dando la
prospettiva di chi in quegli anni era un bambino delle elementari. Mi
pare che questa sia la prospettiva piu' giusta per parlare di un
fenomeno che ha interessato in primo luogo i bambini.  Ovviamente tale
taglio personale non e' esente da rischi, visto che altri bambini
della stessa epoca avranno avuto impressioni diverse: certamente c'e'
stato chi non guardava i "cartoni", come c'e' stato chi non
considerava gli anime piu' rilevanti di Gatto Silvestro. 
Questi
potrebbero pensare che sto sopravvalutando l'importanza degli
anime. Ma questi
ex-bambini non sono quelli che adesso adesso leggono AnimeClick, mentre
quelli che adesso lo leggono saranno d'accordo con me, proprio
perche' leggono AnimeClick dopo piu' di trent'anni dal loro primo
impatto con l'anime giapponese. Io scrivo per loro; ma scrivo anche
e soprattutto per i lettori piu' giovani, quelli che per motivi
anagrafici non hanno potuto assistere al First Impact, ma
che sono curiosi di sapere qual era la situazione in Italia prima
dell'arrivo degli anime, quelli che vogliono sapere
cosa vedevano i bambini di allora,
quale e' stato l'impatto sui ragazzini, perche' gli anime sono
piaciuti cosi' tanto fin da subito, com'e' possibile che in pochissimo
tempo (che personalmente restringerei alle settimane dal 4 aprile al 3
maggio 1978, data della prima messa in onda italiana di Goldrake)
l'immaginario collettivo di un'intera generazione sia completamente
cambiato e siano stati assorbiti cosi' profondamente modalita'
espressive, tematiche e mentalita' frutto di una cultura
in apparenza del tutto differente, lontanissima da quella italiana.

Se leggete questo dossier non dico che saprete la verita', ma
sperabilmente troverete qualche input che vi fara' riflettere su
quegli anni e non solo, visto che i motivi che hanno fatto il successo
degli anime trent'anni fa sono in fondo ancora gli stessi che ne fanno
il successo oggi, pur con tutte le enormi differenze dovute
all'evoluzione storica e sociale.  Si noti che nel seguito usero'
spesso il termine "cartoni animati giapponesi" per gli anime
dell'epoca, perche' il termine "anime" non esisteva ancora; d'altra
parte non uso il termine piu' corretto "disegno animato" perche'
nessuno di noi bambini dell'epoca l'ha mai usato. Per noi c'erano solo
i cartoni.

Titoli e date
---------------------------

E' opportuno iniziare con qualche fatto, con qualche titolo e con
qualche data, per rendere chiaro quali sono le serie e gli anni che mi
interessano ai fini di questo saggio. Diro' subito che mi interessano
soltanto le primissime serie ad essere arrivate in Italia e gli anni
tra il 1976 e il 1979, con particolare attenzione al 1978.

 fiabe e leggende giapponesi

Il primo cartone animato giapponese trasmesso in Italia è stato
Barbapapà, messo in onda il 13 gennaio 1976 su Rai 2 (fonte Wikipedia). 
Barbapapà però, nonostante i suoi indubbi meriti,
non qualifica come una produzione giapponese pura, perché è
evidentissima una forte mano francese: lo stesso titolo
e' francese (*Barbe a' papa* significa zucchero filato),
in particolare il character design
non ha nulla di giapponese.

Il secondo cartone animato giapponese trasmesso in Italia è stato  
Vicky il vichingo nel settembre 1977 (fonte XXX); qui la mano giapponese è molto
più visibile, ma si tratta comunque di un'opera in coproduzione con
la Germania.
                                                         
Il terzo cartone animato giapponese trasmesso in Italia è stato Heidi,
mandato in onda il 7 febbraio 1978 (fonte Wikipedia).  Heidi e' stato
il primo Meisaku mai apparso sui nostri schermi ed il primo anime ad
avere un successo universale grazie anche alla sigla cantata da
Elisabetta Viviani che entrò in hit parade per molte settimane. Anche
Heidi, per quanto produzione al 100% giapponese, è ambientato in
Svizzera e non presenta quindi quella carica dirompente.

È per questo che si deve convenire che il primo vero impatto con il
Giappone si deve alla messa in onda di Atlas UFO Robot di Go Nagai, il 4 aprile
1978. È vero che i nomi dei personaggi sono adattati dall'edizione
francese e quindi non giapponesi, ma l'azione si svolge comunque in
Giappone e sono presenti molte scene in cui si descrive la cultura
tipica giapponese (mi viene in mente la puntata ambientata
durante il capodanno giapponese). Inoltre la serie presenta un livello
di drammaticita' e violenza che era considerato tollerabile in
Giappone ma non certo in occidente. È per questo che Goldrake ha causato
infinite polemiche nell'opinione pubblica e che ha infine portato la
Rai ad eliminare gli anime robotici dal suo palinsesto, per venire
incontro alle paure di giapponesizzazione dei bambini italiani da
parte dei comitati dei genitori. Quindi a mio avviso non c'è dubbio
che se si deve prendere una data d'inizio per il First Impact in Italia
si deve prendere l'arrivo di Goldrake.

Quasi altrettanto impatto ebbero l'anno seguente il Capitan Harlock di
Reiji Matsumoto e il Grande Mazinga sempre di Nagai, seguiti a ruota
dal Gundam di Tomino e da tutta una serie di anime di Tezuka (Kimba,
la Principessa Zaffiro, The Monkey), ma il primo e' stato Goldrake e
in questo saggio parlero' solo di questo, indipendentemente dalla
qualita' intrinseca dell'anime. E' ben noto che Grendizer in Giappone
e' un anime di poco seguito, tutti i giapponesi gli preferiscono
Mazinger; anedotticamente, questo mi e' stato confermato molti anni fa
da un mio collega giapponese nato nel 1967 e quindi cresciuto con
Mazinga. In Italia invece l'ordine di messa in onda e' stato rovesciato
e l'ordine di popolarita' pure.

La Goldrake Generation
--------------------------------------------------

Si parla comunemente di Goldrake Generation per le persone
nate tra la fine degli anni sessanta e l'inizio degli anni settanta.
Poco tempo fa guardavo al cinema il film "Immaturi", un film
generazionale sulla classe dei nati nel 1972. In una scena del film i
protagonisti si mettono ad ascoltare vecchie canzoni della loro
giovinezza: la scena finisce quando tutti si mettono a ballare
all'unisono la sigla di Atlas Ufo Robot, che viene evidentemente
considerata come la piu' adatta per fungere da colonna sonora
simbolica di tutta la generazione.  E questo non è un film per
otaku. Ugualmente nel film "La solitudine dei numeri primi" la
protagonista viene ritratta da bambina mentre vede un cartone animato
chiaramente tratto da Lady Oscar. E' chiaro che il cartone animato
giapponese è diventato un'icona tipica dell'Italia di quegli anni, ben
al di fuori dal circolo ristretto degli appassionati, ma universalmente.

In molti hanno scritto sul tema del First Impact, sulle reazioni della
società italiana all'arrivo di Goldrake e compagnia.  In particolare
non posso non citare il libro "Mazinga Nostalgia" di Marco Pellitteri,
di cui ho letto la terza edizione un paio d'anni fa. Pellitteri si
focalizza sugli aspetti sociologici e si comporta da storico, anche
perché nel 1978 aveva 4 anni e non può ricordare i fatti di prima
mano. Si mette quindi a notare quanto grande sia stata l'impressione
suscitata all'epoca nei giornali e nella stampa ed in particolare
l'asprezza delle critiche. Pellitteri però non puo' ricordare come
fosse la televisione prima di Goldrake. Per lui e tutte le persone
nate dopo di lui gli anime sono stati una presenza costante per tutta
la loro vita.  Io invece nell'aprile 1978 avevo nove anni e ricordo bene come
fosse la televisione per un bambino prima di Goldrake e come sia
diventata. Spetta quindi alla mia generazione parlare
del First Impact perché noi abbiamo avuto la fortuna di viverci in
mezzo.  Ricordo benissimo ancora oggi l'impressione che mi fece allora
Goldrake. Prima di Goldrake noi bambini eravamo abituati ai cartoni di
Hanna & Barbera (gli Antenati, Braccobaldo, Ernesto Sparalesto, etc) e
ai toons della Warner Bros (Speedy Gonzales, Bugs Bunny, etc): il
concetto di "serial" per un cartone animato era sconosciuto.  Goldrake
era "per bambini", ma era nei fatti un film, non un cartone animato
come quelli conosciuti fino ad allora: c'erano temi adulti come la
guerra, la morte, la vendetta, ma anche l'amore, il tradimento
l'inganno e molto altro. 

Per un appassionato di anime contemporaneo, nato negli anni ottanta o
novanta, è difficile valutare un cartone animato degli anni sessanta o
settanta perché viene naturale paragonarlo agli anime moderni. Vista
con in senno di oggi, un'opera come Atlas Ufo Robot è infantile,
ripetitiva, e infarcita di assurdità. Su tutte, la cosa che ci
chiedevamo anche noi che eravamo bambini in quegli anni, ovverossia
perché diavolo il re di Vega dovrebbe inviare un solo mostro spaziale
per volta? non potrebbe mandarne cinquanta insieme e farla finita una
volta per tutte? Ma è sbagliato insistere su questi punti; invece è
necessario fare uno sforzo e mettere le cose in prospettiva. Bisogna
rendersi conto di come fosse la situazione in quegli anni per rendersi
conto della carica innovativa dirompente di opere come quelle di Go
Nagai, ma anche di Heidi e di tutta la sfilza di anime che ha fatto la
sua prima apparizione in Italia sul finire degli anni settanta.

L'impatto psicologico
-------------------------------------------------

Molti hanno parlato dell'aspetto
"rivoluzionario" degli anime, ma a mio parere non abbastanza: io ho
visto sulla mia pelle la rivoluzione e l'impatto non può essere
sopravvalutato. I giapponesi hanno avuto il credito (e questo lo penso
da sempre, fin dall'infanzia) di rendersi conto che i bambini, anche
se giovani, non per questo sono stupidi ed hanno la capacità (ma io
direi anche il diritto) di guardare qualcosa di più complesso di Tom e
Jerry. Ovviamente questa osservazione non è da leggersi come critica
dei cartoni della Warnes Bros che sono ottimi: vuol semplicemente
notare che il mondo dell'animazione televisiva aveva delle enormi
carenze, dei vuoti che sono stati immediatemente riempiti dall'anime
giapponese. Insomma la ragione del successo di Goldrake è che c'era
già un sostrato prontissimo a recepire i messaggi dell'animazione
nipponica, semplicemente perché riguardavano valori universali che
erano stati fino ad allora artificiosamente rimossi dal cartone
occidentale. Per esempio, il fatto che "la vita è dura": questo il
bambino lo sa intuitivamente fin dalla più tenera età, per esperienza
diretta. La finzione occidentale secondo cui l'infanzia è un periodo
di sogno e di felicità non regge assolutamente e questo è chiarissimo
anche agli stessi bambini. Si consideri anche il semplice esempio dei
brutti sogni: qual è il bambino che non ha mai avuto paura del buio,
dei mostri che vengono ad assalirlo nel sonno e che possono essere
scacciati solo dal suo fedele orsetto?  Quando il bambino di 6-7 anni
vede Goldrake sconfiggere i mostri di Vega non può non ricordarsi di
sé stesso impegnato a combattere i mostri della notte, pochi anni
prima. L'infanzia è (anche) un periodo di paura e pieno di mostri; non
a caso i bambini sono così attratti dai cartoni animati e dai film di
mostri che abbondano nella cultura giapponese ma non solo (per quanto
riguarda la cultura anglosassone mi viene in mente Spazio 1999,
trasmesso proprio in quegli anni). Tutti i temi presentati negli anime
di quegli anni erano molto vicini ai bambini, che li capivano
intuitivamente ed instantaneamente: le differenze culturali tra
occidente e oriente, invece, quelle che colpivano così tanto gli
adulti, passavano in secondo piano. Se si parla di orfani, tanto per
dirne una, poco conta il fatto che l'orfanatrofio si trovi in Giappone
piuttosto che in Italia o in Francia: il bambino riesce a filtrare
facilmente ciò che è rilevante (il tema dell'assenza dei genitori),
mentre l'adulto si perde nel dettaglio.  Insomma, se gli anime hanno
avuto così tanto impatto all'epoca non è stato soltanto perché erano
colorati, con ottime colonne sonore, presentati con taglio
cinematografico e dotati di trame avvincenti: hanno avuto così tanto
successo e noi li ricordiamo ancora adesso perché sono stati i primi
disegni animati a presentare degli aspetti di "verità" che prima
venivano completamente nascosti al bambino nei programmi pensati per
lui, ma che non erano assolutamente nascosti nella realtà. Mi vengono
in mente tutti gli infiniti anime che trattano dei maltrattamenti sui
bambini: questo è un tema che sicuramente i bambini capiscono, e non
soltanto i bambini "oggettivamente" maltrattati: soggettivamente i
bambini si percepiscono sempre come maltrattati e soggetti ad
ingiustizie, se non altro perché sono piccoli ed in balia degli
adulti, senza controllo sulle loro vite. 

Probabilmente anche il
bambino piu' viziato pensa di essere trattato severamente

C'è quindi un ruolo
estremamente importante, formativo ed educativo nel disegno animato
giapponese. In primo luogo non mente al bambino, ma gli fa vedere il
mondo per quello che è, anche nei suoi lati negativi: quindi il mondo
viene visto una lotta continua contro mostri ed invasori alieni nel
caso dei cartoni robotici, una lotta contro la fortuna avversa nel
caso di Remì, un teatro di cattiverie e ripicche nel caso di Candy
Candy (e potrei allungare la lista); questa onestà intellettuale
dell'anime è rivoluzionaria ed è il primo motivo per cui l'anime
incide così profondamente sulla psiche del piccolo.  L'anime però non
si ferma qui: non solo mostra al bambino una situazione conflittuale,
ma mostra anche come uscirne, sfruttando risorse interiori come il
coraggio, la costanza, la forza d'animo: questo vale per tutti i
cartoni, non soltanto per quelli robotici ma anche per quelli di
ispirazione sentimentale e per quelli sportivi. Inoltre mostra al
bambino l'importanza di sentimenti quali l'amicizia e l'amore,
l'importanza di aprirsi agli altri e di non isolarsi. Non a caso i
"cattivi" sono quasi sempre da soli, mentre i "buoni" lavorano in
squadra e vivono in un contesto sociale. Questo è il secondo motivo
per cui gli anime giapponese restano così profondamente impressi nel
nostro animo: perché ci hanno aiutato a vivere durante la nostra
infanzia (ed io aggiungerei che ci aiutano ancora adesso) mentre
Braccobaldo o Ernesto Sparalesto al più ci hanno strappato una risata.

Ovviamente le cose cambiano ed al giorno d'oggi c'e' senz'altro
una buona quantita' di anime non particolarmente profondi,
basati sul fanservice e poco altro. Ma questo non e' importante,
perche' tra le tante opere ne esistono ancora capaci di
influenzare lo spettatore e di farle ricordare per decenni.
Sono quindi ottimista per il futuro dei bambini di oggi.

La situazione attuale
-----------------------------------------

Gli anni passano e le cose cambiano. L'anime dei giorni nostri e'
diversissimo dal cartone animato degli anni sessanta e
settanta. Mentre quello era un prodotto rivolto in primo luogo ai
bambini, al giorno d'oggi il target principale degli anime sono gli
adolescenti e gli adulti. Di conseguenza le tematiche trattate ed il
modo di raccontare si e' fatto piu' adulto.  Inoltre la societa'
giapponese e' cambiata sostanzialmente.  Se i Go Nagai e i Leiji
Matsumoto che disegnavano manga e realizzavano anime negli anni
settanta - cito questi nomi perche' sono i primi a essere arrivati in
Italia, preceduti solo dai Takahata e Miyazaki di Heidi e seguiti dal
Tomino di Gundam e dal Tezuka di Kimba - erano figli di un Giappone
appena uscito dalla seconda guerra mondiale, cresciuti in una societa'
durissima (non e' un caso l'attenzione agli orfani, ai poveri,
l'onnipresenza della morte) gli autori attuali sono figli del boom
economico degli anni ottanta e non hanno mai sperimentato gli orrori
della guerra e del dopoguerra. D'altra parte l'influenza occidentale
si e' fatta piu' forte, sia nel bene che nel male: anche in Giappone
ormai il concetto di azienda madre che assume gli impiegati a vita e'
al tramonto, la disoccupazione giovanile e' una piaga sociale come e
piu' che in Occidente perche' per loro nuova, la ribellione giovanile,
. Questo si vede negli anime: Trovo estremamente significativo
riportare le parole di XXX, dirigente della Tatsunoko, l'uomo dietro a
produzioni anni settanta come Kyashan, Polymar, nato nel 1939 e quindi
della generazione che ha sostenuto in prima linea l'impatto
dell'occidentalizzazione forzata dovuta alla sconfitta durante la
Seconda Guerra Mondiale.  XXX sintetizza cosi' la

 Gurren Lagann e' enormemente
occidentalizzato eppure meno di Daitarn 3 eppure meno della Principessa
Zaffiro: il peccato di trasformare
gli uomini in meganoidi e' quello di trasformare i giapponesi in
occidentali? Marmalade Boy e l'America.


Il volume Mangascienza di Fabio Bartoli riporta un'interessantissima intervista di Ippei Kuri,  il fondatore della Tatsunoko, rilasciata nel 1998. È interessante perché è esattamente la stessa identica rezione che ho avuto io non appena ho vista Evangelion alla fine degli anni novanta:

[i]C'è qualcosa che mi sfugge in cosa sono diventati i giapponesi. Noi disegnavamo i nostri sogni, mentre con Evangelion mi sembra piuttosto che si entri in un incubo. Se è vero che chi ha visto la serie ha simpatizzato con i problemi che vi sono raccontati, mi chiedo a cosa ci ha portato questo eccesso di ricchezza, e se tale possiamo chiamarla.[/i] 

Io capisco meglio la generazione di Kuri che quella moderna ed è stato quando ho visto Evangelion che mi sono sentito per la prima volta vecchio. Sono anche convinto che Kuri abbia ragione e sia tutto da imputare all'eccesso di ricchezza. 
