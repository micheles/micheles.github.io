Mazinger Z Memorial - Vol. 1 - Tape End Special - Intervista tra Dan Tatsuhiko, Nagai Go, Nagai Takashi ed Ota Gosaku


[L’intervista inizia con questa prima domanda]

“Come ha inventato il Mazinger Z ?”

Go Nagai: Mentre ero in macchina ed in fila nel traffico, io guardavo un'altra macchina. Ho pensato…: “sarebbe interessante se quella macchina si trasformasse in un Robot, dalla stessa si riuscissero a vedere le mani, le gambe e che [il robot] camminasse oltrepassando le altre macchine...” Ecco come mi è venuta l’idea del Mazinger. E subito dopo, prima di dimenticare quell'idea, ho fatto un disegno del Mazinger.

Takashi Nagai: Ho ricevuto quel disegno di Mazinger, ma non sapevo a chi dovevo consegnarlo... Poi finalmente ho potuto farlo vedere e quindi consegnarlo al Direttore della Toei. Ma in quel periodo solo Nagai Go ed il Direttore della Toei andavano d'accordo e pensarono che il Mazinger avrebbe ottenuto un gran successo. Tutti gli altri membri dello Staff Toei invece non avevano mai previsto che il Mazinger Z avesse potuto, un giorno, ottenere un grande successo.

Go Nagai: Volevo disegnare il Mazinger quanto prima perché ero annoiato dai manga umoristici, pieni di gag [durante l’intervista Nagai non specifica il titolo del manga in questione] e volendo quindi abbandonarli quanto prima. Se fosse andato bene il Mazinger, avrei potuto lasciare il lavoro sul manga umoristico/gag rimanendo quindi più contento...

Mentre progettavamo il Mazinger, avevamo un problema con il “posto di pilotaggio”... Con la moto, come si poteva mettere sul Mazinger... qualcuno diceva che era meglio portare una scala al Mazinger oppure utilizzare un ponte per la moto...

Gosaku Ota: Chiesi a Nagai Go come avremmo impostato il lavoro sul Mazinger ma lui mi rispose: “LO FAI COME TI PARE !”

Go Nagai:In quel periodo mi girava la testa [stressato] non ho potuto dare l'ordine perché ero molto impegnato. E quindi l’ho fatto lavorare come gli pareva in quanto avevo molta fiducia in lui…

Takashi Nagai: Tutto andava bene a patto che non si cambiassero i nomi dei protagonisti, giusto?

" Già "...

Go Nagai: [mentre fa vedere un suo “comic” fatto quando era molto giovane] "Ero giovane! Ma quanto tempo è passato...?"

Takashi Nagai: Ota-san tu avevi qualche difficoltà ?

Gosaku Ota: Mazinger sul fumetto e Mazinger sull'Anime della TV… prima non esisteva ancora la serie TV del Mazinger e quindi ho lavorato come mi pareva. Ma la figura del Robot era come “se fosse un bambino.” [in pratica Ota in un primo momento non vedeva Mazinga come un “perfetto Robot in movimento” bensì come un bambino che muovendosi faceva risultare gli stessi movimenti del robot Mazinga come “carini”…]

Takashi Nagai: A proposito, voi leggevate il vostro manga ?

Go Nagai: No, no... Non avevo tempo di leggerlo. Mentre disegnavo il Mazinger ero intento a disegnare anche Devilman. Ero davvero impegnato! Ma anche Ota disegnava entrambi

Gosaku Ota: Io non l’ho mai letto.

Go Nagai e Gosaku Ota: Era meglio non leggerlo, perché non avremmo potuto poi realizzare altre idee sul Mazinger così come le avevamo pensate in un primo momento [prima Stesura]… se l’avessimo letto, le nostre [prime] idee sarebbero rimaste influenzate da altre idee del tutto differenti da quanto immaginato in precedenza…

"Certo ! Non lo leggevamo."

[Tutti guardano i disegni]

Go Nagai: Tante variazioni. Qualcuno li ha disegnati con poca convinzione, eh ! [Nagai qui intende che non aveva una buona collaborazione da parte di alcuni suoi assistenti. Non gli piaceva affatto il modo di lavorare di alcuni di loro] Io comincio a disegnare a partire da una piccola parte dopo di che il disegno diventa sempre più grande…

Gosaku Ota: Ehi ! Nagai… a te piace solo il tuo tipo di disegno, vero!? "

Go Nagai: "... ... ..." [voltando la pagina]

Takashi Nagai: Ti ricordi Nagai ?? Ti arrabbiasti quando lo Staff ti chiese se fosse stato possibile disegnare con la tecnica del 3D !?

Go Nagai: Mi arresi perché non potevo ! [non specifica altro ma probabilmente non si sentiva perfettamente in grado di disegnare robot ed altro con quella tecnica]

[A partire da 01:14:00 vengono inquadrati alcuni disegni]

Go Nagai: Questi disegni non li utilizzai...

Takashi Nagai: Ma tu, Go-chan, mi dicevi che io avrei dovuto avere delle “idee” così come potevano averne i bambini…

Go Nagai: Ah sì ??? Non me lo ricordo però in quel periodo anche io “diventai come un bambino”… E così noi abbiamo potuto creare il Mazinger...

Tatsuhiko Dan: Alla fine, nel film, il Mazinger doveva essere distrutto. Questo fatto risultava molto divertente per noi. Noi volevamo distruggerlo almeno una volta... Non vorrei però che la gente ora ci fraintendesse...

Go Nagai: Chiesi ai Direttori se fosse stato possibile distruggere il Mazinger…

Takashi Nagai: La gente ha da sempre l'immagine dell’eroe che “non perde mai” e che tantomeno venga distrutto. Ma noi 4 eravamo molto contenti di aver visto [nei nostri progetti] il Mazinger disintegrato totalmente…



Mazinger Z Memorial - Vol. 2 - Tape End Special - Intervista tra Hariken Ryu [attore giapponese famoso per i suoi ruoli nei film di tipo “Kaiju”] Watanabe Chuumei [altro nome con cui è conosciuto Michiaki Watanabe] e Mizuki Ichiro

[L’intervista inizia con questa prima domanda]

Hariken Ryu: "Come ha creato il “Theme del Mazinger” ???

Watanabe Chuumei: E' stata la prima volta che ho creato una canzone per un “Robotto Anime”. E per la canzone dell’Opening avevo creato 'Z no theme'. A tutto lo Staff questa canzone è piaciuta da subito mentre alcuni Direttori dissero che non aveva forza, non era forte e convincente abbastanza, per cui non erano affatto d'accordo. Ho creato quindi un'altra canzone e questa è 'Manzinger Z'. Secondo me anche questa canzone [Mazinger Z] è andata molto bene…

Hariken Ryu: E tu Mizuki, come hai cominciato a cantare dopo aver ricevuto questa canzone ?? Ho sentito dire che tu avevi, in un primo momento, frainteso il titolo dell’Anime… a te risultava come 'Mitragliatrice (Machinegun) Z', non è vero ???

Mizuki Ichiro: Ah, io...!?! La messa in onda dell'Anime del Mazinger Z era appena iniziata in TV e mentre firmavo il mio autografo (Scusami ancora Nagai Sensei...) ho scritto: 'Majin ga Z' (Lo stregone è Z) … [l’umorismo che scaturisce da questa affermazione di Mizuki è dovuto al fatto che lui mentre firmò l’autografo commise l’errore di scrivere il titolo della serie tv in maniera del tutto sbagliata. Invece di scrivere “Majingaa Z” lui accompagnò il suo stesso autografo con la scritta “Majin ga Z”. Ora in giapponese “Majin” (a seconda di quali ideogrammi vengono utilizzati per scrivere questo termine o altri alfabeti come appunto possono essere l’Hiragana, il Katakana, ecc) indica, tra le varie cose, un individuo, un essere, una persona che gode di poteri speciali, intrisi di magia, ecc, non sempre o necessariamente ultradivini, demoniaci o malefici ma che in sostanza “lo differenziano del tutto ed inequivocabilmente” da tanti altri esseri, una sorta di sciamano, uno stregone…
Per cui Mizuki, scusandosi tra l’altro con Nagai per la gaffe commessa, sottolinea ancora di più il buffo doppio senso (che suscita quindi ilarità tra il pubblico presente in sala) che ha involontariamente creato attraverso il suo errore di scrittura che vede quindi un semplice “titolo” di un Anime televisivo (Majingaa Z/Mazinger Z) scambiato con una “frase” di tutt’altro significato, ovverosia “Majin ga Z = Lo stregone/Lo sciamano è Z”]

Hariken Ryu: Hai registrato ben 3 canzoni del Mazinger contemporaneamente, vero ?

Mizuki Ichiro: Sì

Watanabe Chuumei: Anzi, la prima registrazione fu quella di ‘Z no theme’ ma Mizuki riusciva a continuare a cantare per cui subito abbiamo fatto anche le altre due.

Mizuki Ichiro: Di solito per la versione TV si faceva solo un “chorus” (un coro, la prima parte) ma solo in 'Z no theme' ho ricoperto e fatto tutte le parti.

Watanabe Chuumei: Hai ragione Mizuki

Hariken Ryu: Avete lavorato insieme per la prima volta con queste canzoni del Mazinger Z, non è vero ? Senti Watanabe, come era Mizuki ?

Watanabe Chuumei: E' arrivato che era un cantante bravissimo. Ma adesso è ancora meglio.

Hariken Ryu e Watanabe Chuumei: Ogni volta che lui urla le diverse 'Z' è sempre molto interessante. E ormai la gente, quando canta al Karaoke, imita il suo modo di urlare la ‘Z’...

Mizuki Ichiro: Ma io a dire il vero avevo una voce invecchiata e questa voce ancora adesso non è cambiata…

Hariken Ryu: Mizuki, poiché facesti la registrazione sia per la versione della TV che per i vari “Record”, le condizioni del tuo canto/della tua voce cambiarono ?

Mizuki Ichiro: Abbastanza. Solo in un giorno registravo varie canzoni ed ero molto stanco.

Hariken Ryu: Ho capito

Hariken Ryu: Mi piace molto 'Z no theme' anche se non è la canzone dell’Opening. Mi ricordo che anche nella storia del Great Mazinger si ascoltava 'Z no theme'… 'Z no theme' è proprio giusta !

[Applausi]

Watanabe Chuumei: A tutti quelli dello Staff è davvero piaciuta. E in ogni storia dell’Anime hanno dato spazio allo 'Z no theme'. Hanno fatto un buon lavoro. Io, in mente, avevo già un'idea della canzone per un “Robotto Sentai”... E quando quelli dello Staff mi hanno chiamato pensai: “Ecco finalmente 'tocca a me’, faccio una musica per un Robot... Mazinger !"

Hariken Ryu: E di Great Mazinger ?

Watanabe Chuumei: La canzone è in stile Jazz & Rock. Semplice, ma secondo me è una canzone “moderna"…

Mizuki Ichiro: Io cantavo Jazz e Rock e perciò mi piaceva, con quel 'DASH! DASH!'…

Watanabe Chuumei: Sono influenzato dai compositori americani…

Mizuki Ichiro: Io sono influenzato dai cantanti stranieri…

Hariken Ryu: Ma il tuo urlo è originale, Mizuki !?!?

Mizuki Ichiro: anche gli altri urlano...

Watanabe Chuumei: Ma tu Mizuki hai l'urlo speciale. Il tuo urlo è differente.

Mizuki Ichiro: A dire la verità io vorrei cantare una “ballata"

Watanabe Chuumei: Anche io !
