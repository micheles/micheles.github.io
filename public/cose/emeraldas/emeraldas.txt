Per le persone della mia generazione Leiji Matsumoto e' un mito. Non
esiste italiano attorno ai quarant'anni che non conosca Capitan
Harlock, come non esiste italiano di quell'eta' che non conosca
Goldrake o Mazinga. Per me e' stato sorprendente scoprire che invece
oggigiorno esiste un'intera generazione di giovani che non conosce
questi classici del passato, o che li conosce solo di seconda meno,
per sentito dire, senza averli mai visti nell'infanzia.  Per queste
persone Matsumoto non e' scontato come lo era per noi: chi lo conosce,
lo conosce forse per i suoi remake piu' moderni, che non sono certo il
meglio della sua produzione; il giovane l'appassionato di anime
contemporaneo puo' anche arrivare a recuperare i vecchi classici di
Matsumoto, ma puo' essere che li veda per la prima volta trent'anni
dopo la loro realizzazione e soprattutto non essendo piu' un
ragazzino, ma un adulto che ha gia' una grandissima esperienza
pregressa di anime piu' moderni.  E' chiaro quindi che il rapporto con
Matsumoto per un giovane del ventunesimo secolo ed un adulto che ha
vissuto gli anni settanta e ottanta e' completamente diverso. Questo
probabilmente spiega perche' sia cosi' incompreso al giorno
d'oggi, almeno a giudicare da molti commenti che si leggono in
molti forum online frequentati per lo piu' da giovani.

Ho deciso quindi di scrivere alcune note per aiutare a mettere
Matsumoto in prospettiva, cercando di chiarire quanto grande
sia stato l'impatto delle sue opere *negli anni in cui sono
uscite*, e cercando di fornire alcuni chiavi di lettura per
questo autore che e' diventato cosi' difficile al giorno
d'oggi, a causa dei cambiamenti della societa'.

IL CONTESTO STORICO
--------------------------------------------------

Leiji Matsumoto e' nato nel 1938: questo significa che nel 1945 aveva
7 anni, e quindi fa parte ancora di quella generazione che ha visto la
seconda guerra e che ha vissuto di persona gli orrori del dopoguerra.
C'e' piu' di questo: il padre del piccolo Leiji, era un pilota di
caccia, morto suicida come kamikaze durante la guerra. Non si puo' non
tenere in mente questo quando ci si avvicina ad un'opera di
Matsumoto. La presenza della guerra, del sacrificio, della fatica e'
onnipresente in tutte le sue opere che sono sempre tristissime. Del
resto questa e' una caratteristica comune a tutti gli autori nati in
quegli anni o prima e vale per Osamu Tezuka, per Sampei Shirato, per
Go Nagai, per Miyazaki, insomma per tutti gli anime degli anni
sessanta, settanta e ottanta. Certamente di anime umoristici ce ne
sono sempre stati, anche in quegli anni, ma quelli che hanno fatto
scalpore, scandalo e che sono rimasti nell'immaginario collettivo
dell'Italia di quegli anni sono stati quelli piu' tristi e drammatici,
fossero tragici robottoni, struggenti storie di orfani, come Remi',
Candy Candy, Marco o Anna dai Capelli Rossi, o drammi storici
come Lady Oscar.  Queste atmosfere sono diventate incomprensibili per
le generazioni attuali, nate nell'era delle censura. In nessun modo a
un bambino di oggi si farebbero vedere i cartoni che vedevano allora
(e' quello che ho esclamato anch'io rivedendoli da adulto con il
fazzoletto in mano, soprattutto per i vecchi meisaku).  Quello
che era accettabile trent'anni fa (e anche allora a fatica) non e'
certamente piu' accettabile al giorno d'oggi. Questo perche'
la societa' e' cambiata. Nel 1978 (anno di arrivo di Goldrake
e Harlock) un dirigente RAI di quaranta/cinquant'anni era uno
che la guerra l'aveva vista, probabilmente Goldrake e Harlock
non gli sembravano cosi' drammatici e per lui era pensabile
mandarli in onda. A maggior ragione per i genitori giapponesi
dell'epoca, cresciuti nel Giappone del dopoguerra in cui c'erano
migliaia e migliaia di orfani di guerra, parlare di morte e distruzione
era normale, non li scandalizzava mostrare ai loro figli delle scene
che adesso anche in Giappone nessuno proporrebbe ad un pubblico
di bambini. Esemplare a questo proposito e' il caso delle due
versioni di Remi': l'originale, del 1975 ad opera di Osamu Dezaki
ed il remake del 1996 ad opera di XXX. La versione del 1975 
e' sostanzialmente identica al libro originale di Malot, Sans Famille, 
del 1865. Io interpreto questo come segnale che la societa' giapponese
del dopoguerra non era meno tragica della societa' francese di
cento anni prima. Nel 1996 le cose erano cambiate sostanzialmente.
In quegli anni riproporre integralmente il testo di Malot era
impensabile, anzi e' stato necessario riscrivere sostanzialmente
la storia per edulcorarla e renderla appetibile ai genitori degli
anni novanta (nota che non dico renderla appetibile ai bambini). [*]

[*] Personalmente io la guerra e il dopoguerra non li ho mai visti, al
massimo ho sentito i racconti dei miei genitori, cresciuti negli anni
del dopoguerra italiano, che non e' stato molto piu' leggero di quello
giapponese (pensate solo al dramma dell'emigrazione). Se fossi un
dirigente RAI o Mediaset non trasmetterei mai Candy Candy o Remi' in
fascia non protetta, sono di gran lunga troppo impressionanti e
spaventosi per gli standard attuali. Si noti che non parlo tanto degli
anime robotici, perche' avendo rivisto in eta' adulta entrambe le cose
ho trovato molto piu' spaventose le sevizie di Irisa a Candy di
qualunque combattimento di Goldrake contro i mostri spaziali.
Io riproporrei quegli anime del passato non censurati
ma con il bollino giallo, vedibili solo in compagnia dei genitori.

ANIME VECCHI E NUOVI
------------------------------------------

Lo scopo del paragrafo precedente era far capire che il contesto
sociale entro il quale vennero creati gli anime classici e'
completamente diverso da quello attuale e che di questo va tenuto
conto quando se ne affronta la visione per la prima volta.  Gli anime
della vecchia scuola possono essere tristissimi, ma i motivi per la
tristezza sono sempre estrinseci: la guerra, la poverta', i
maltrattamenti, l'assenza dei genitori, tutte cose che erano familiari
alla generazione di Tezuka, Matsumoto, Nagai, segnata dalla seconda
guerra mondiale.  Gli anime moderni invece sono stati realizzati da
una generazione di autori che non ha mai visto quegli orrori.  Questo
non vuol dire che non esistano piu' anime tristissimi: ci dev'essere
un qualche principio di conservazione della tristezza, motivo per cui
esistono ancora molti anime estremamente drammatici, ma questi sono
completamenti diversi dagli anime del passato. Negli anime del
presente il motivo della tristezza non e' piu' estrinseco, ma
intrinseco, un malessere esistenziale di origine incerta, un mal de
vivre affine allo spleen ottocentesco.  Agli storici piace mettere
paletti ed assegnare un significato arbitrario a certe date del
calendario. Io non mi tirero' indietro di fronte a questa tradizione e
fissero' una data arbitraria come spartiacque tra anime vecchi e
nuovi, il 1995, ovvero l'anno della messa in onda in Evangelion.  Non
credo che sorprendero' nessuno definendo Evangelion il primo anime
moderno. Io li vidi per la prima volta nel 1997 e ricordo benissimo
quello che pensai allora: sono diventato vecchio. Fino ad allora
ero convinto di capire in profondita' l'animazione giapponese,
essendo cresciuto con essa: ma quando ho visto Evangelion ho capito
che ero passato nella vecchia generazione, che esisteva tutto un pubblico
di persone che si identificava con Evangelion che io non avrei mai
capito. D'altra parte pero' il muro funziona nei due sensi e molti
di quelli della generazione di Evangelion sono incapaci di capire
i vecchi autori come Matsumoto o Nagai. Io ormai sono troppo vecchio
per convertirmi a Evangelion, ma spero che i miei interlocutori dell'altra
parte siano abbastanza giovani e con sufficiente elasticita' mentale
per provare a vedere (o rivedere) con occhi nuovi e
meno pregiudizi i vecchi classici.
Motivo per cui ho deciso di scrivere queste note.

IL CICLO DI HARLOCK
----------------------------------------

La produzione di Matsumoto e' piuttosto estesa, specialmente 
negli anni Settanta ed in queste note non posso ambire a coprirla
nella sua interezza. Per rendere la materia trattabili mi
riferiro' quindi solo al ciclo di Harlock, che comprende
Harlock

In particolare Matsumoto e' famosissimo per
il suo aiuto nella realizzazione di Battleship Yamato, nato
anche come Starblazers ai fan di vecchia data, il nome americano
della serie. Questa e' la versione che abbiamo visto noi italiani
nei primi anni ottanta, una versione caratterizzata da forti censure
e da uno stravolgimento dei nomi originali, ma comunque ricordata
con affetto dai fan della prima ora. A questa serie Matsumoto ha
dato molto, ma non tutto: quest'opera e' stata una collaborazione
con XXX e si differenzia molto dalle opere puramente Matsumotiane
che mi interessano di piu'. Un'altra famosa opera del Maestro e'
l'anime robotico Danguard, l'unico da lui realizzato. Anche questo
e' un'opera corale, piu' vicina alla Yamato 


I personaggi di un'opera di Matsumoto sono tipicamente (tranne alcune
eccezioni specifiche) tre:

1. la donna bellissima
2. l'eroe leggendario
3. l'anti-eroe

A volte 1 e 2 coincidono, perche' la bellezza
femminile funge anche da eroe leggendario, come nel caso di Emeraldas,
e della Regina dei Mille Anni. Maetel e' piu' una figura materna che eroica,
ma comunque prende il posto dell'eroe leggendario

Esistono anche serie di Matsumoto impure, come le serie
della Yamato in cui la mano di XXX e' molto presente, oppure
Danguard

IL WESTERN
----------------------------------------------------

Per capire le opere di Leiji Matsumoto e' necessario comprendere il
genere western, non tanto il western classico americano degli anni
cinquanta (quello di John Wayne per intenderci) quanto lo spaghetti
western degli anni sessanta, in particolare i film di Sergio Leone, a
cui Matsumoto deve moltissimo.  Capitan Harlock nasce per la prima
volta nel 1972 come pistolero, non come pirata dello spazio: Matsumoto
parte dal western, non dalla fantascienza e per tutta la sua carriera
non si liberera' mai del tutto dalle atmosfere del selvaggio West.
Oggigiorno il western e' un genere pressoche' morto ed e' rimasto
morto per quarant'anni, motivo per cui capire Matsumoto oggi e' molto
piu' difficile di quanto non lo fosse trenta-quaranta anni fa. Anche
la space-opera, genere che ha raggiunto i suoi massimi fasti negli
anni di Guerre Stellari (fine anni settanta, primissimi anni ottanta,
gli anni d'oro di Matsumoto) oggigiorno e' un genere quasi
estinto. Insomma, Matsumoto e' completamente fuori dalle mode
contemporanee e richiede un certo sforzo per essere capito. Come
compito per casa per un giovane aspirante matsumotiano consiglio di
guardare la trilogia del dollaro di Sergio Leone (Per un pugno di
dollari, Per qualche dollaro in piu', Il Buono, il Brutto, il Cattivo)
e di leggere Il Pistolero di Steven King, il primo volume della saga
della Torre Nera, scritto nel 1979 e a sua volta pesantemente
influenzato dal western di Sergio Leone.  Il punto importante da
capire e' che Matsumoto in realta' non e' ne' un autore di western ne'
un autore di fantascienza: Matsumoto (come pure Sergio Leone) e' un
autore di *leggende*.  Il western e la space-opera fornivano delle
ambientazioni familiari agli spettatori degli anni settanta e ottanta,
dei buoni palcoscenici su cui sviluppare le storie leggendarie che
interessavano a Matsumoto: il pistolero, il pirata sono archetipi di
eroi leggendari e senza tempo.

QUEEN EMERALDAS
----------------------------------------------

Queen Emeraldas e' un manga in quattro volumi pubblicato per la prima
volta in Giappone nel 1978 e in Italia nel 2008 ad opera delle
Edizioni Hazard. I pareri su di esso sono piuttosto discordanti ("una
ciofeca", "un gioiello"). Io del partito secondo cui Queen Emeraldas e' un
vero e proprio gioiello, un'espressione del Matsumoto piu' puro e dei
dei picchi piu' alti della sua produzione assieme a Galaxy Express,
Queen Millennia e ovviamente Capitan Harlock.  Qui cerchero' di
motivare i motivi del mio apprezzamento.


DIVISIONE DELL'UMANITA'
------------------------

Secondo la filosofia dell'immortale Toto' l'umanita' si divide in
uomini e caporali.  Matsumoto utilizza una distinzione piu' fine. Da
un lato ci sono i meschini, le persone che si approfittano degli
altri, che pensano di essere chissa' chi essendo invece meno di
niente: questi si identificano con i caporali di Toto'. Poi ci sono
gli uomini, che si identificano con gli uomini di Toto': questi sono
gli oppressi, gli sconfitti, i deboli, ma anche persone con una
proprio dignita' ed in grado di riscattarsi, non fosse altre che con
un singolo gesto degno di umanita', passando da semplici uomini a
Uomini con la "U" maiuscola. Poi ci sono le donne, donne ordinarie,
umane ma con una propria dignita', come la cuoca di Harlock, la
madre di Kira; e infine ci sono le Donne con la "D" maiuscola, caratterizzate
da una bellezza sovrumana e spaventosa, che possono essere sante e quasi
divine (Starsha di Iskandar, la Regina dei Mille Anni Kira) ma anche
crudeli e quasi diaboliche (Andromeda Prometium, Raflesia). Oltre a
questi ci sono gli Eroi come Harlock e Emeraldas, esseri leggendari sia per il
carattere che per l'aspetto fisico. Gli Eroi sono molto di piu' che Uomini
o Donne: certo Harlock e' un U


Notate che mettero Emeraldas nel novero
degli Eroi, perche' ella e' la vera e propria controparte femminile di Harlock

Infine c'e' Tochiro, caso unico
perche' nello stesso personaggio convivono l'uomo, l'Uomo e infine
l'Eroe.
