L'anime-fan dei giorni nostri, quando sente il nome Sasuke, pensa
probabilmente al Sasuke Uchiya di Naruto e al suo suo Sharingan e li'
si ferma. In realta' dietro al nome "Sasuke" c'e' una tradizione di
quattrocento anni.

Per i giapponesi, il "vero" Sasuke e' Sasuke Sarutobi, uno dei Dieci
di Sanada, caduto nell'assedio di Osaka del 1615, in battaglia contro
le forze di Ieyasu Tokugawa. L'esistenza storica di un ninja chiamato
Sasuke Sarutobi e' dubbia, ma questo non ha impedito la formazione di
centinaia di opere ispirate al personaggio, direttamente o
indirettamente, per piu' di quattro secoli. Si puo' dire che Sasuke
Sarutobi sia sempre stato famoso. Se ci restringiamo agli ultimi cento
anni, va ricordato che tra il 1911 e il 1925 Bunko Tachikawa scrisse
una serie di libri per ragazzi con protagonista Sasuke, da cui vennero
tratti vari film nel 1918, 1919 e 1922. Dopo la seconda guerra
mondiale, come e' noto, gli Stati Uniti invasero il Giappone con
400,000 soldati e posero una fortissima censura su tutte le opere di
genere storico (libri, fumetti, teatro, film) con la scusa che
inneggiavano al nazionalismo. Le opere sui ninja quindi subiscono uno
stop forzato, ma solo per tornare piu' popolari di prima dopo la
dipartita del generale MacArthur e la fine del codice censorio. Nel
1952 il Giappone torna ad essere uno stato sovrano, e da li' inizia il
grande boom moderno dei ninja, con opere quali "Kouga Ninpocho" di
Futaro Yamada (romanzo pubblicato nel 1958) e "Ninja Bugeicho" di
Sanpei Shirato (manga disegnato negli anni 1959-1962). Sasuke torna
al cinema, sia in animazione (col il film Shonen Sarutobi Sasuke
del 1959) che in live action (1966) e sui manga, iniziando con "Io sono Sasuke
Sarutobi!" (1960) di Osamu Tezuka, e continuando con "Sasuke il
piccolo ninja" (1962) di Sanpei Shirato che verra' poi trasposto in
animazione nel 1968.  La prima serie d'animazione sui ninja e'
"Fujimaru of the Wind: The Childhood of a Ninja" del 1964, tratta da
un manga sempre di Shirato, in cui il padre del protagonista si
chiama, tanto per cambiare, proprio Sasuke.  Si puo' dire che in
Giappone Sasuke sia il nome ninja per eccellenza, e sarebbe
impossibile fare una lista delle opere in cui compare tale nome.  Del
resto tutte le opere a tema ninja trattano temi molto simili, la cui
antichita' e' impossibile da determinare: tanto per fare un esempio,
la rivalita' tra Sasuke Uchiya e Naruto Uzumaki e' un eco di quella
leggendaria tra Sasuke Sarutobi e Saizo Kirigakure, un altro dei Dieci
di Sanada che ha tenuto occupati i cantastorie del Giappone mediovale.

La storia dei ninja in Giappone e' lunga e misteriosa. Secondo il
manoscritto "Shinobi Hiden" (1646) le tecniche segrete del ninjitsu
vennero portate in Giappone dalla Cina nel settimo secolo dopo
Cristo. La leggenda narra che Xu Fu, alla ricerca dell'elisir della
vita sui monti Kumano, non potendo trovarlo si stabili' in Giappone e
tramando' le sue tecniche ai figli che poi si stabilirono sulle
montagne di Koga e Iga. Siccome il manoscritto e' stato redatto mille
anni dopo gli eventi narrati non puo' essere preso troppo seriamente,
ma gli storici credano che l'origine cinese delle tecniche ninja sia
comunque probabile, perche' ci sono documenti attestanti l'uso
di tecniche di spionaggio di tipo ninja nell'antica Cina.

La parola parola "shinobi" (che si scrive con gli stessi ideogrammi di "ninja")
e' attestata nella raccolta di poemi Man'yōshū dell'ottavo secolo e ci
sono documenti attestanti l'esistenza di quello che oggi
chiameremmo ninja nel Giappone del dodicesimo secolo.
Il boom dei ninja storici avvenne nell'epoca Sengoku,
quando la richiesta delle loro abilita' era massima. Nei due secoli
di pace forzata dei Tokugawa il numero di ninja ando' assottigliandosi,
non essendoci molto lavoro, e si possono considerare scomparsi a partire
dall'epoca della restaurazione Meiji (1868) anche se ci sono persone
che hanno continuato a spacciarsi per discendenti dei ninja anche in epoca
molto posteriori, fino ad arrivare alla seconda guerra mondiale.

In occidente la ninja-mania e' una caratteristica degli anni ottanta,
a partire dal romanzo "Ninja" di Eric van Lustbader (1980). Chi ricorda
quei tempi ricorda anche la serie TV americana "The Master" (1984) in cui
Lee Van Cleef interpreta un anziano maestro ninja. In Italia i ninja
divennero popolari tra i bambini grazie all'anime di "Sasuke il piccolo
Ninja", trasmesso sulle TV private a partire dal 1981. In Giappone "Sasuke"
(questo il titolo originale) ando' in onda a partire dal 3 settembre 1968
e quindi sta per compiere il mezzo secolo di vita. Non bisogna confondere
il Sasuke di Sanpei Shirato con quello di XXX, che in Italia e' noto
grazie all'anime "Sasuke, il piccolo guerriero" del 1979 (in originale
"Manga Sasuke Sarutobi"). I due anime sono diversi come il giorno e la notte:
"Il piccolo ninjia" e' un vero frutto degli anni sessanta, con morti,
esplosioni, squartamenti, orfani e eccidi di massa (incluso quello dei
cristiani del 1629, in cui il governo Tokugawa stermino' 35000 persone).
Tutto questo viene raffigurato correntamente da Sanpei Shirato ed e'
visibile anche nell'anime, nelle puntate finali. Al contrario l'anime del
"Il piccolo guerriero" e' molto piu' leggero e solare, del tutto privo
delle atmosfere di tragedia tipiche delle classiche opere sui ninja.






Karyn Poupee, Histoire du Manga, pag. 143
