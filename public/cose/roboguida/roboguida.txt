L'era del super robot: 1972-1987
================================

Il robot gigante e' una delle icone piu' tipiche dell'animazione
giapponesi.  Da oltre quarant'anni continua imperterrito ad affollare
le produzioni anime, facendo capolino nei contesti piu' disparati. Fa
parte della cultura popolare e sono state erette varie statue ai robot
piu' celebri (e non solo in Giappone). La storia del super robot e
lunga e ancora in corso; ma non c'e' dubbio che sia stato un periodo
storico, tra gli anni settanta e i primi anni ottanta, che e'
universalmente considerato come l'eta' d'oro del super robot. Questo
articolo (informalmente detto "la roboguida") si propone di guidare il
lettore attraverso il labirinto di quegli anni, popolato da decine e
decine di serie robotiche, in numero cosi' grande da far girare la
testa e da sembrare inconcebili al giorno d'oggi il cui il robotico e'
un genere trascurabile, per lo meno come numero di serie prodotte.
Va detto pero' che anche oggi si producono serie robotiche perfettamente
aderenti all'ortodossia del genere (mostro della settimana, agganciamenti,
trasformazioni, colpo finale, eccetera) eppure di grandissima qualita'.
Sono pero' in numero ridotto (le uniche veramente celebri degli ultimi
anni sono Aquarion e Gurren Lagann) e non c'e' un gran bisogno di una
guida: guida che e' invece indispensabile per gli anni 1972-1986,
in cui sono state prodotte oltre 80 serie robotiche, con una durata
media di 50 puntate l'una  (oltre 4000 episodi!) e questo senza
contare i film e gli OAV.

Uno degli scopi della roboguida e' quello di essere comprensiva
e quindi di citare *tutte* le serie robotiche del periodo in esame,
anche quelle mai uscite in Italia. In questo si distingue da un
sito come l'Encirobopedia, che glissa su varie serie inedite ma
non per questo minori o trascurabili nella storia del genere.
Per potere citare tutte le serie robotiche e' pero' necessario
avere una definizione precisa. Cosa costituisce una serie robotica
e cosa no? E' sufficiente che vi sia un robot gigante o serve
qualcosa di piu'? E se serve qualcosa di piu', quali sono i criteri
per classificare una serie come robotica?
Queste domande sono difficili, perche' non hanno una risposta univoca
e ci sono non poche serie che sfidano una classificazione precisa, in
particolare molte serie dei primi anni ottanta
in cui il robot gigante ha un'importanza relativa, e che sono
piu' serie d'avventura/azione e/o fantascienza che serie robotiche
secondo l'ortodossia nagaiana degli anni settanta. C'e' un certo
margine di arbitrarieta' nelle classificazioni, questo e' innegabile,
e anche esperti del genere possono avere dei dubbi nella classificazione
di certe serie.

Classificazione delle serie robotiche
--------------------------------------------------------------

Esistono due rami principali del robotico: il robotico nagaiano, che
nasce con Mazinger Z (1972) e il robotico tominiano che nasce con
Gundam (1979). Entrambi danno luogo a una quantita' di epigoni e
imitazioni, motivo per cui con "robotico nagaiano" non si intende un
anime robotico partorito direttamente da Go Nagai, ma un robotico
ispirato agli stilemi tipici di Go Nagai. Lo stesso vale per robotico
tominiano: contano come robotici tominiani una quantita' di serie che
non sono state realizzate da Yoshiyuki Tomino. Inoltre va ricordato
che non tutti i robotici di Tomino sono tominiani, visto che il
regista ha realizzato dei robotici in perfetto stile nagaiano
(Raideen, Zambot, Daitarn) prima di sviluppare il suo proprio stile.

La roboguida ha preso la decisione di focalizzarsi sui rami principali
del robotico, scartando una quantita' di anime che presentano un robot
gigante ma che si differenziano troppo dall'ortodossia nagaiana o
tominiana. In particolare sono state scartate le seguenti tipologie di
robotici:

- le serie con un robot gigante comandato da un bambino (alla Tetsujin 28)
- le serie ranger/cowboy dello spazio con annesso robot gigante

La prima tipologia di anime merita ogni credito, visto che precede
il robotico nagaiano e gli da' ispirazione; la seconda tipologia
invece nasce negli anni ottanta ed e' semplicemente una trovata
commerciale per vendere giocattoli robotici anche in serie action che
di robotico non hanno praticamente nulla. Per motivi di completezza
riporto qui gli anime afferenti alle due diverse tipologie che 
non verranno presi in considerazione in questa guida: e' conveniente
elencarli, se non altro a scopo classificatorio.

Il robot alla Yokoyama
-------------------------------------

Nel 1956 il mangaka Mitsuteru Yokoyama ha l'idea di narrare le
avventure di un detective-bambino (Shotaro Kaneda) che combatte il
crimine sfruttando un robot gigante (Tetsujin 28) costruito dal
padre. Il manga ha cosi' tanto successo da essere trasposto in anime
nel 1963, pochi mesi dopo Astroboy. Nel 1967 Yokoyama realizza anche
un altro manga con un robot gigante, intitolato per l'appunto Giant
Robo, in cui il giovane XXX combatte il sindacato del crimine Big Fire
sfruttando il Giant Robo.  Il manga ottiene un buon successo e viene
immediatamente trasposto in un tokusatsu televisivo dallo stesso
titolo; verra' poi trasposto varie volte in forma anime negli anni
novanta e duemila.  Giant Robo e' a mia conoscenza il primo manga in
cui compaiono super armi: in particolare Giant Robo si trova ad
affrontare robot avversari dotati di pugni atomici, ben cinque anni
prima di Mazinger.  Nonostante l'importante ruolo di precursore svolto
dai manga di Yokoyama, i suoi robotici sono troppo diversi da quello
che diventera' poi il genere: sia Tetsujin che Giant Robo sono robot
indipendenti, guidati il primo tramite un telecomando e il secondo via
comandi vocali.  La differenza con i robotici "veri" (mi si passi il
termine) e' che manca il pilota: manca inoltre la ripetitivita' tipica
del genere e la forte attenzione alle battaglie robotiche. Sono opere
che derivano da altri generi (Tetsujin e' in buona misura un manga
investigativo, mentre Giant Robo e' una spy story), non ancora
completamente robotiche nel senso nagaiano del termine.

Negli anni di interesse per la roboguida vengono realizzate ben 4
serie alla Yokoyama, ovver con un robot gigante comandato ma non pilotato
da un bambino:

 ASTRO GANGAR (1972)
 TETSUJIN 28-go (1980)
 Ougon Senshi GOLD LIGHTAN (1981)
 Giant GORG (1984)

Queste serie le ho viste tutte tranne Lightan. Mi sento di consigliare
Astro Gangar, apparso anche in Italia nell'epoca d'oro dei robottoni e
Giant Gorg, recentemente sottotitolato dalla Skaro Hunting Society
(http://skarohuntingsociety.blogspot.it)

Pseudo-robotici d'azione
--------------------------------------------------------

Negli anni ottanta il robotico era cosi' in voga che qualunque serie
d'azione voleva fregiarsi di un robot gigante, cosi' tanto per fare
scena e per vendere i giocattoli. Il robot non ha altro significato e
quindi in queste serie non compare il mostro della settimana e i
combattimenti robotici hanno poca rilevanza e sono spesso assenti:
molto piu' spazio viene invece lasciato agli exploit dei protagonisti,
che sono tipicamente ranger dello spazio che combattano il
crimine. Negli anni di interesse per la roboguida si contano ben 8
serie di questo tipo:

Bryger (1981) il capostipite del genere
Baxinger (1982)
Srungle (1983)
Sasuraiger (1983)
GALVION (1984)
Choriki Robo GALATT (1984)
Sei Jushi BISMARCK (1984)
Galatt (1984)

Tra gli antenati del genere va ricordato anche Goshogun, che precede
Bryger di 3 mesi: trattandosi pero' di una serie con mostro della
settimana e colpo finale, va ascritta a pieno titolo alla tradizione
nagaiana, per quanto il nemico sia un sindacato criminale interessato
al denaro piu' che alla conquista della Terra.

Personalmente non mi sento di consigliare nessuna di queste
serie, tra quelle che ho visto (Bryger, Baxinger, Srungle, Bismark).
Possono comunque essere di gradimento per i fan del genere action
e degli anni ottanta.

Mecha puri e semplici
--------------------------------------------------------

Generalmente si usa il termine "mecha" per intendere un qualunque
anime dove compaiono robot giganti. Personalmente pero' mi pare il
caso di distinguire tra anime robotici veri e proprio, in cui il robot
gigante e' fondamentale (ha un nome proprio che spesso da' il titolo
alla serie, e' unico e non prodotto in serie, e' associato al suo
pilota e in qualche misura migliore dei mecha nemici) e semplici
mecha, in cui il robot gigante ha la stessa importanza di un carro
armato o di un caccia, e' un puro mezzo da battaglia privo di ogni
caratteristica che lo renda speciale. Il primo mecha e' Macross, in
cui i mecha sono degli aerei trasformabili in robot umanoidi. Il nome
della serie viene dalla base spaziale, anch'essa trasformabile in
robot, ma che non viene praticamente mai usata come tale. Sulla
falsariga di Macross vari anime mecha sono apparsi negli anni ottanta,
e verranno tutti esclusi dalla roboguida proprio perche' i robot
giganti che vi appaiono non rivestono abbastanza importanza. Per
completezza ne do' un elenco completo (sono solo 6 titoli):

Macross (1982)
Votoms (1983)
Orguss (1983)
Mospeada (1983)
Dorvack (1983)
Southern Cross (1984)

Ci sono poi i vari Megazone.

La roboguida ha preso la decisione quella di focalizzarsi sul
super robot canonico, quello basato sulla tradizione nagaiana,
iniziata nel 1972 con il capostipite di tutti i robot, Mazinga Z.
Per questo motivo sono stati scartati tutti i real robot, da Gundam
in poi. Sono state scartate anche tutte le serie mecha (da Macross 
in poi) che si differenziano troppo dal paradigma nagaiano. Le serie
con un robot divino o leggendario (Raideen, Ideon) o casi limite
come Jeeg, che non e' un robot pilotato e a rigore non e' neppure
un robot, visto che la sua testa e' una trasformazione del protagonista,
sono state accettate perche' comunque piu' affini al super robot che
al real robot o al mecha.

Definizione di super robot
-------------------------------------------------------------

Una definizione precisa di super robot puo' e' essere difficile, per
la presenza di casi ambigui e difficilmente classificabili;
tuttavia esiste un anime che definisce l'ortodossia del genere e che ne
e' universalmente riconosciuto come il capostipite:
Mazinga Z. Si capisce quanto un anime sia
ortodosso guardando quanto si avvicina all'anime di Mazinga Z.
L'importanza di Mazinga Z per gli anime degli anni settanta e'
assoluta: tutti gli anime di quell'epoca, con l'unica eccezione di
Gundam sono costruiti sul paradigma delle serie di Mazinga Z.
Paradigma che consiste nella seguente serie di punti, che possono
essere controllati per verificare l'ortodossia di una serie:

0. il robot gigante (pilotato)

Perche' una serie possa essere chiamata robotica deve esserci un robot
gigante in posizione di primo piano: di solito il robot e' cosi'
importante che da' il nome alla serie. Questa convenzione e' cosi'
diffusa che e' quasi impossibile trovare una serie robotica in cui
non sia rispettata; d'altra parte esistono molte serie il cui titolo
e' dato dal nome di un robot gigante che pure non rientrano nel
genere del super robot. Il robot dev'essere pilotato, altrimenti
si ricade in generi diversi: i robot autocoscienti di Tezuka,
i robot telecomandati di Yokohama, il robot vivente Astroganga.
Sono tutti antenati del super robot ma non sono super robot nel
senso nagaiano. Cosi' come non sono super robot i Transformers,
che pure nascono dalle capacita' di trasformazione dei super robot
degli anni settanta.

1. il mostro della settimana

Una serie robotica ortodossa e' costruita attorno ai combattimenti
contro un mostro meccanico, ogni volta diverso. Questo e' un elemento
distintivo del genere super robot, estremamente importante; le serie
real si distinguono proprio perche' manca il mostro della settimana,
sostituito da dei mecha prodotti in serie, sembra uguali o almeno 
in un numero limitato di modelli.

2. struttura rituale e ripetitiva

I combattimenti di un anime robotico ortodosso devono
seguire un certo rituale (preliminari, agganciamenti, colpo finale)
che si ripete uguale in tutte le puntate. La struttura degli episodi
e' modellata attorno al combattimento, che ne costituisce il momento
clue. Il robot ha degli attacchi e delle armi predefinite, che
vengono urlati in anticipo, cosicche' lo spettatore sappia
gia' cosa aspettarsi.

3. presenza di stereotipi e personaggi tipici

Un robotico canonico degli anni settanta ha sempre dei personaggi
tipici: il professore che ha costruito il robot ed e' a capo della
base; la ragazza che funge da fidanzata del pilota del robot e
di solito e' figlia del professore; il ragazzino dodicenne che
di solito e' il fratello minore di qualcuno e che in vari casi
puo' anche essere parte integrante del team; il personaggio
di corporatura robusta. Con l'andare degli anni il personaggio
del professore e' andato sparendo, oppure il suo ruolo e'
stato sdoppiato in due personaggi: da un lato lo scienziato, dall'altro
il capo militare della base. Nel robotico tardo i militari assumono
un ruolo primario in tutte le serie e i piloti diventano soldati o
sono comunque soggetti alla disciplina militare, cosa che non avviene
mai nei robotici dei primi anni settanta.

4. privilegio della spettacolarita' sopra la verosimiglianza

Il genere del super robot si distingue anche per la
scarsissima attenzione alla verosimiglianza: quello che conta
e' la spettacolarita' dell'azione e dei combattimenti, non la
coerenza scientifica e neppure la coerenza logica. I nemici
possono sconfiggere il super robot di turno in quasi tutte
le puntate, ma per stupita' non gli assegnano mai il colpo
di grazia (di solito perche' vogliono distruggere la base,
cosa che potrebbe benissimo fare con calma dopo) di modo
che l'eroe ha sempre modo di rimontare e di capovolgere le
sorti della battaglia. Allo stesso modo, i nemici non attaccano
mai con forze soverchianti, ma sempre con un robot alla volta:
le uniche volta in cui sembrano vincere, e' perche' gli eroi hanno
pronto in mano un asso della manica. Inutile tacciare il genere
di infantilismo: e' molto peggio che infantile perche' anche
un bambino di 8 anni si rende conto delle assurdita' del genere.
Ma ci si passa sopra perche' il super robot non vuole e non deve
essere realistico: il tentativo di renderlo realistico ucciderebbe
il genere.

5. presenza aspetti mitici, leggendari, divini ma anche fiabeschi

Il super robot attinge dal mito e della fiaba tanto quanto attinge
dalla fantascienza e forse anche di piu': quindi abbondano principi,
principesse, streghe, mostri, demoni, magie e incantesimi. La
magia ha una rilevanza fondamentale in serie come Raideen, Jeeg,
Golion, God Mazinger.

In bilico tra fantasia e realismo
--------------------------------------------------

Il super robot discende direttamente dai film di Kaiju degli anni
cinquanta e sessanta, in primis Godzilla e Gamera. Rispetto a queste
opere il super robot e' "realistico": non e' piu' un essere semidivino
(Godzilla e' adorato come un Dio dai pescatori dell'isola in cui
appare per la prima volta, Gamera e' lo spirito guardiano del pianeta
Terra), ma un frutto della tecnologia umana: e' fatto di metallo,
ingranaggi, po' essere danneggiato, riparato, migliorato, sostituito
da un modello superiore (tutto questo avviene gia' in Mazinga Z).  Il
super robot e' "realistico" anche rispetto ai tokusatsu degli anni
sessanta e settanta, da Ultraman in poi, in cui il protagonista poteva
trasformarsi in un gigante d'acciaio dotato di superpoteri in barba a
qualsiasi spiegazione scientifica. A partire da Gundam, la spinta
verso il realismo portera' il super robot a trasformarsi nel
cosiddetto "real robot", mero costrutto tecnologico prodotto in serie
e non piu' frutto della genialita' di uno scienziato eccezionale. Ma
e' difficile liberarsi dalle proprie origini e contemporaneamente alla
spinta verso il realismo opera nel genere anche una spinta opposta,
verso la fantasia piu' sfrenata, un ritorno verso le caratteristiche
tipiche del kaiju eiga. Se il "real robot" spinge verso la macchina,
l'"unreal robot" (termine coniato dal sottoscritto) spinge verso il
mostro, l'essere organico, antico, demoniaco ma anche divino. Se negli
anni settanta e ottanta l'unreal robot ha una presenza limitata nel
panorama anime, a partire da Evangelion e' diventato il sottogenere
dominante: super robot e real robot sono ormai rarissimi, ma fioccano
i robot organici (Evangelion, Brain Powerd) e quelli dotati di poteri
illimitati e quasi divini (RahXephon, Aquarion, Gurren Lagann). A causa dei
limiti che si e' autoimposta la roboguida non puo' affrontare gli
unreal robot moderni, ma non manchera' di analizzare gli esempi
presenti negli anni 1972-1985. Del resto elementi unreal sono presenti
nel super robot da sempre. Il super robot e' animista: per esempio, in
una puntata di Mazinga Z, dopo che Afrodite A e' andata distrutta,
Sayaka vede l'anima del suo robot. I super robot nagaiani possono
sanguinare (Mazinga) e piangere (Minerva X): sono meccanici ma allo
stesso tempo quasi esseri viventi. Gli unreal robot si distinguono
perche' lo sono esplicitamente: Jeeg non e' robot, visto che la sua
testa non e' altro che una trasformazione del suo pilota. Raideen e'
un robot vivente, guardiano mistico della Terra: in una puntata lo
vediamo guarire da un danno grazie a un raggio magico, non venire
riparato.  L'Ideon di Tomino e' un robot infestato dallo spirito
dell'Ide, entita' autocoscienza e dai poteri quasi divini. God Mazinger
e' una divinita' tutelare: ma del resto fin dalla
prima pagina di Mazinga Z l'associazione tra il super robot e la
divinita' (sia in senso positivo che negativo, come demonio) e'
chiara e evidente.


I tre periodi del super robot
--------------------------------------------------

In cinque anni un bambino passa dalla prima elementare alla prima media,
e dalla prima media alla terza superiore: per lui cinque anni sono
un'epoca, un periodo in cui tutto cambia. Essendo il super robot un
genere rivolto principalmente all'infanzia, non sorprende che sia
un genere ad evoluzione rapida: bisogna adattarsi ai gusti dei
ragazzi e fornire sempre qualcosa di adatto alla loro crescita.
Se quindi nel 1972 Mazinga Z deve poter intrattenere dei bambini
di 6-7 anni, nel 1977 Vultus deve poter intrattenere dei ragazzini di
11-12 anni e nel 1982 Macross deve poter intrattenere dei ragazzi di
16-17 anni (Macross non e' un super robot secondo i parametri
nagaiani, ma e' comunque un evoluzione del genere). Cinque anni
sono un periodo cosi' grande che e' possibile distinguere l'era
del super robot in tre fasi:

1972-1976: il robotico nagaiano
1977-1981: il robotico di mezzo
1982-1985: il robotico tardo

Il robotico nagaiano e' quello piu' celebre, essendo stato il primo,
ed e' quello che ha avuto piu' influenza sul robotico posteriore;
il robotico di mezzo, pero', ha dalla sua delle grosse migliorie
sia a livello tecnico sia tramistico ed e' un periodo di
grande successo del genere, che raggiunge la maturita'; il robotico tardo
invece e' un periodo di decadenza, il cui il super robot perde terreno
e viene abbandonato in favore del real robot e del mecha. Il 1982
e' l'anno di Macross, non lo dimentichiamo; nel 1981 invece al
cinema trionfano i film di Gundam, mentre in TV appare il primo
real robot di Takahashi, Dougram: il gusto del pubblico si rivolge
verson queste opere e il super robot decade inesorabilmente, scomparendo
nel 1985, l'anno di Dancougar, che e' l'ultima serie a seguire il
canovaccio nagaiano.

Il periodo 1982-1985 e' quello che ha prodotto piu' robot giganti,
circa 30 serie in soli 4 anni, molte di piu' di quante ne venissero
prodotte in un periodo di tempo equivalente negli anni settanta:
tuttavia poche di queste serie sono super robot tradizionali, la
maggioranza sono serie mecha in cui il robot gigante conta abbastanza
poco, oppure serie real robot, oppure serie difficilmente
classificabili come Dunbine, a meta' tra fantasy, fantascienza e
mecha. Per il loro numero e la loro importanza queste serie
meriterebbero una guida a parte, ma per motivi di spazio (nonche' di
ignoranza dell'autore) si e' deciso di escluderle, per quanto a
malincuore. Perche' e' chiaro che tra queste serie ci sono delle perle
dell'animazione, realizzati da autori del calibro di Yoshiyuki Tomino
e Ryusuke Takahashi che hanno preso il posto del super robot
per merito, non semplicemente per motivi di moda.

Dopo il 1985 genere del super robot muore, ma non del tutto, e anzi torna in
auge negli anni novanta con le Brave Series, otto serie in otto anni.
E' ben poca cosa rispetto al passato, nel solo 1976 sono andati in onda
piu' super robot che in tutti gli anni novanta,
ma comunque una testimonianza che il genere esisteva ancora in Giappone,
mentre in Italia negli stessi anni era completamente scomparso, se non per
le repliche dei vecchi robot sulle TV private. Nel 1995 arriva Evangelion
negli anni duemila Aquarion e Gurren Lagann, piu' molte altre serie che
hanno avuto minor riscontro ma comunque di ottima qualita'
(RahXephon). Tutte le serie moderne verranno ignorate nella roboguida,
sempre per motivi di spazio e di focus.


1972-1976: il robotico nagaiano
----------------------------------------

Questo periodo vede l'uscita di 14 serie canoniche: 1 nel 1972 (Mazinga Z),
2 nel 1974 (Getter Robot e il Grande Mazinga), 4 nel 1975 (Raideen, Getter
Robot G, Jeeg e Goldrake) e ben 7 nel 1976 (Gaiking, Godam, Daiapolon,
Combattler V, Groizer X, Astrorobot contatto Y e Gakeen). La progressione
e' chiara e decreta il trionfo del genere. Nel 1976 Nagai abbandona la Toei
ma continua a dominare la scena, visto che tutte le serie di quell'anno
sono pesamentemente ispirate ai modelli da lui inventati. Fa eccezione solo
Combattler V, di Tadao Nagahama, che anticipa quello che sara' il robotico
di mezzo.

01 1972.12.03 MAZINGER Z

02 1974.04.04 GETTER ROBO
03 1974.09.08 GREAT MAZINGER

04 1975.04.04 REIDEEN The Brave
05 1975.05.15 GETTER ROBO G
06 1975.10.05 Kotetsu JEEG
07 1975.10.05 UFO Robo GRENDIZER

08 1976.04.01 Daiku-Maryu GAIKING
09 1976.04.04 Gowapper 5 GODAM
10 1976.04.06 UFO Senshi DAIAPOLLON
11 1976.04.17 Cho Denji Robo COMBATTLER V
12 1976.07.01 GROIZER X
13 1976.07.05 Blocker Gundan IV MACHINE BLASTER
14 1976.09.05 Magne Robo GA-KEEN

1972-1973
---------

Nel settembre 1972 esce il manga di Mazinga Z e in dicembre inizia la
serie capostipite del genere robotico. Su Mazinga Z e' stato detto
di tutto e sono stati scritti fiumi di inchiostro; mi pare inutile
ripetere qui cose che si possono facilmente reperire in rete.
Preferisco invece segnalare due altri anime apparsi nel 1972
che per quanto non classificabili come super robot sono comunque
assimilabili al genere e importanti. Il primo e' Devilman, uscito
in marzo, e il secondo e' Astroganga, uscito in XXX. Entrambi
precedono Mazinga Z. Devilman non puo' essere classificato come
robotico perche' semplicemente non ci sono robot: ma per il resto
e' in tutto e per tutto assimilabile ad un robotico, con il classico
schema mostro della settimana (e' il primo ad avere portato in animazione
questo format tipico delle serie tokusatsu televisive) che verra'
poi usato in tutti i robotici. Astroganga segue anch'esso lo schema
tokusatsu: non lo classifico come robotico solo perche' il robot
non e' pilotato, ma e' un essere autocosciente, in metallo vivente,
con un esistenza indipendente da quella del suo amico Charlie,
il bambino di 5 anni che e' il vero protagonista delle vicenda.
Astroganga scarseggia di super armi; e' il primo a ideare il "fade in",
poi copiato da Raideen e da God Mars.

1974
--------

Nel 1974 escono le prime serie robotiche dopo Mazinga Z: Getter Robot
e il Grande Mazinga. E' anche l'anno del film di Mazinga Z contro il
Generale Nero. E' un ritorno allo spirito dei film dei Kaiju: i mostri
nemici non sono piu' semplici robot, ma dinosauri meccanizzati (in
Getter) o cyborg (in Mazinga Z). Umani possono essere trasformati in
mostri. La dimensione del mito e della leggenda si fa piu' forte (Mikenes)
e diventera' ancora di piu' l'anno successivo.

1975
----

Il 1975 e' un anno di boom per il super robot: escono ben quattro serie,
il doppio dell'anno precedente, e per la prima volta una casa produttrice
che non e' la Toei si cimenta nel genere. E' il primo passo della Sunrise,
che diventera' poi una casa leggendaria per il genere. E fin da subito
la Sunrise punta su Yoshiyuki Tomino, all'epoca alla sua prima regia.
Tomino cura le prime 26 puntate di Raideen; le altre 26 verranno
affidate a Tadao Nagahama il secondo grande regista robotico, che
dominera' la scena dei secondi anni settanta con i suoi super robot shojo.
Reideen detiene una serie di primati: e' il primo robot "unreal", il primo
a inventare il colpo finale. Il secondo robot "unreal" e' Jeeg: anche
qui incantesimi e magia la fanno da padrona: campane di bronzo, mostri
di roccia, identico a Raideen.

04 1975.04.04 REIDEEN The Brave
05 1975.05.15 GETTER ROBO G
06 1975.10.05 Kotetsu JEEG
07 1975.10.05 UFO Robo GRENDIZER

Come sempre Go Nagai e' un precursore, e gia' nel 1975 capisce che il
futuro del robotico e' nello spazio. E cosi' gli viene in mente l'idea
di un principe alieno che si rifugia sulla Terra assieme al suo robot,
per sfuggire all'esercito invasore che ha distrutto il suo pianeta:
e' il film di Gattaiger, il precursore di Grendizer, da noi universalmente
conosciuto sotto il nome di Goldrake.

1976
-----

Il 1976 e' l'anno della grande inflazione: escono ben 7 serie
robotiche, troppe. E' chiaro che il genere deve cambiare ed evolversi
se vuole sopravvivere, non e' pensabile mantenere un simile ritmo di
serie tutte uguali: il canone nagaiano va superato. E Nagai non e'
piu' disponibile per farlo, perche' nel 1976 litiga con i direttori
della Toei che non gli hanno riconosciuto i diritti per la serie di
Gaiking e se ne va.  Ma non e' un problema: questi sono gli anni di
massimo sviluppo del genere, che ha dentro di se' energia e carica
d'innovazione piu' che sufficienti per resistere all'abbandono di
Nagai e per evolversi in forma nuova, pur nel rispetto della
tradizione. Il 1976 e' ancora un anno puramente nagaiano: delle 7
serie presenti due sono di Nagai (Gaiking e Groizer X) e tre e' come
se lo fossero (Daiapolon, Astrorobot GaKeen); Godam della Tatsunoko e'
probabilmente la serie piu' diversa dagli stereotipi nagaiani, ma
apparentemente non e' mai piaciuta a nessuno e ha avuto ben poco
impatto sul robotico successivo. A guardare con il senno di poi,
l'unica serie importante del 1976 e' Combattler V.

08 1976.04.01 Daiku-Maryu GAIKING
09 1976.04.04 Gowapper 5 GODAM
10 1976.04.06 UFO Senshi DAIAPOLLON
11 1976.04.17 Cho Denji Robo COMBATTLER V
12 1976.07.01 GROIZER X
13 1976.07.05 Blocker Gundan IV MACHINE BLASTER
14 1976.09.05 Magne Robo GA-KEEN

La Terra e' troppo stretta per il super robot, troppo affollata:
c'e' bisogno di spazio. Spazio che sara' trovato nel robotico
successivo, nel 1977-1981, l'era del robotico di mezzo.


1977-1981: il robotico prende il volo
----------------------------------------

Nelle puntate finali della serie (1977) Goldrake e' il primo robot a
spiccare il volo e a raggiungere lo spazio, quando parte all'attacco
della base lunare delle forze di Vega. I nemici alieni e il viaggio
finale nello spazio diventeranno un topos delle serie robotiche da
allora in poi: anzi la tendenza si rinforzera' sempre di piu' in
questo periodo, tanto che cominceranno ad apparire storie robotiche
ambientate integralmente nello spazio. Nemici alieni e combattimento
finale nello spazio si trovano in praticamente tutte le serie
posteriori al 1977; Danguard (1977) e' la prima serie in cui la base
dei protagonisti spicca letteralmente il volo e diventa una nave
spaziale, anche questa caratteristica che e' diventata tipica del
genere.  Si compie in questo periodo l'evoluzione che ha portato il
super robot da genere sotterraneo per eccellenza (si pensi alla
antiche razze sepolti da millenni sotto la roccia, i Mikenes di
Mazinga, i Dinosauri di Getter, i Mu di Raideen, gli Yamatai di Jeeg)
a genere spaziale.  Evoluzione che trent'anni dopo e' stata
mirabilmente riassunta da Gurren Lagann. In concomitanza con lo
spostamento dell'azione nello spazio, c'e' anche uno spostamento nel
tempo: a partire dal 1977 sempre piu' serie sono ambientate nel
futuro. Si parte con Danguard, ma sono ambientate nel futuro anche
Zambot, Daltanious, Gordian, God Sigma, Ideon e Baldios: a partire dal
1979 quasi tutte le serie hanno ambientazione nel futuro, oltre che
spaziale.


01 1977.03.03 Gasshin Sentai MECHANDER ROBO
02 1977.03.06 Wakusei Robo DANGUARD Ace (*)
03 1977.04.09 Cho Gattai Majutsu Robo GINGAIZER
04 1977.06.04 Cho Denji Machine VOLTES V
05 1977.07.03 Chojin Sentai VARATACK
06 1977.10.08 Muteki Chojin ZANBOT 3

07 1978.04.01 Tosho DAIMOS
08 1978.06.03 Muteki Kojin DAITARN 3
09 1978.07.27 Uchu Majin DAIKENGO (*)

10 1979.03.21 Mirai Robo DALTANIOUS
11 1979.10.07 Toshi GORDIAN (*)

12 1980.02.02 Muteki Robo TRIDER G7
13 1980.03.19 Uchu Taitei GOD SIGMA
14 1980.05.08 Space Runaway IDEON
15 1980.06.30 Uchu Senshi BALDIOS


Tadao Nagahama
--------------------------------------

Se Go Nagai e' senza dubbio la figura piu' importante del primo periodo del robotico,
per quanto riguarrda gli anni 1977-1981 due nomi vengono in mente, quelli dei registi
Tomino Yoshiyuki e Tadao Nagahama della Sunrise. Tra i due Tomino e' il piu'
innovativo, ma le sue idee si traducono spesso in insuccessi di pubblico: Gundam e
Ideon sono dei fiaschi, Zambot cosi' cosi', l'unica sua serie robotica di successo
in questo periodo e' Daitarn III. Al contrario Tadao Nagahama infila un successo
dopo l'altro ed e' il suo nome quello che domina la scena del super robot in
questo periodo: Combattler, Vultus, Daimos e Daltanious inaugurano una tradizione
che verra' continuata anche dopo la morte prematura del regista, avvenuta nel
1980, mentre stava dirigendo Lady Oscar. E' solo dopo il 1981 che il valore di
Tomino si afferma finalmente tra il pubblico, ma e' lecito chiedersi come
sarebbe stato la storia se Nagahama avesse potuto continuare a lavorare.

, il primo
capitolo della trilogia dei robo-shojo di Tadao Nagahama, regista
importantissimo in questo periodo, perche' da cui evolvera' il nuovo
corso del super robot. Le serie alla Nagahama dominerrano tutto
il secondo periodo del robotico, mentre le serie di Yoshiyuki
Tomino avranno degli alt

1977
----

Il 1977 e' un altro anno inflazionato: vengono prodotte 
ben 6 serie, una in meno del 76, ma sempre molte. Il numero
diminuira' negli anni successivi. Meta' delle
serie di quest'anno sono trascurabili (Mechander, Gingaiser, Balatak) ma
vanno ricordate Danguard, Vultus V e Zambot 3.

1978
----

Il 1978 e' l'anno di Daikengo, Daitarn e Daimos.
Daikengo e' la prim integralmente ambientata nello spazio.

1979
----

Il 1979 e' un anno di grande evoluzione del genere, l'anno di
Daltanious, Gordian e Gundam.

1980
----

Il 1980 e' l'anno in cui il super robot raggiunge la maturita'.
L'anno in cui compaiono serie che si possono benissimo definire per
adulti, anche se rivolte come sempre a un pubblico infantile.  Il 1980
e' l'anno di Ideon e di Baldios, serie che hanno condiviso un destino
simile: bocciate dai giovani spettatori e dagli sponsor, sono state
troncate prematuramente e concluse qualche anno dopo con un film
cinematografico. Entrambe serie di altissimo profilo, entrambe
estremamente impegnate, e entrambe a finale tragico, di monito contro
la guerra. Probabilmente figlie del clima della guerra fredda,
adottano una prospettiva profondamente pessimista verso la razza
umana, e sono entrambe dotate di un'introspezione psicologica che non
si era mai vista prima in serie anime, fossero robotiche o meno. Si
parla di tematiche estremamente adulte e difficilmente digeribili per
i bambini, con grandissimo spazio dedicato a figure femminili
complesse (penso alla Dottoressa Quinstain di Baldios, alla XXX di
Ideon). Sono serie moralmente complesse, in cui non e' facile capire
chi siano i buoni e chi siano i cattivi. Serie che come impegno
civile, come analisi dei personaggi e come capacita' di impressionare
non sono mai state superate da allora, per lo meno a giudizio di chi
scrive. Queste due serie sono il punto piu' alto mai raggiunto dal
genere robotico in tutta la sua esistenza.  Entrambe portano il genere
ai suoi limiti e rientrano a fatica. Baldios e' in apparenza piu'
vicino al canone, per l'ambientazione terrestre e per la presenza del
mostro della settimana: ma se si guarda la serie si vede che i
combattimenti sono relegati a un ruolo totalmente marginale, messi li'
per onare un canone, ma sono cosa di pochi secondi e nessun
interesse. I combattimenti in Ideon invece sono molto piu' estesi,
come in tutte le serie di Tomino, ma la serie continua ad essere ai
margini del genere per le dimensioni del cast. Va detto che Ideon, a
differenza di Gundam, non puo' essere assolutamente classificato come
real robot: semmai va equiparato ai robot mistici come Raideen (sempre
dello stesso Tomino), Golion, il Turn A Gundam, Evangelion, RahXephon
e infine il Gurren Lagann.

Il 1980 non e' solo l'anno della tragedia, Nello stesso periodo
esce anche Trider G7, il super robot piu' allegro e umoristico
che si sia mai visto. Molto piu' scanzonato di Daitarn III,
meno demenziale di Boss Robot. In Trider G7 i combattimenti
hanno pochissima rilevanza e occupano pochissimo tempo.


Infine il 1980 e' anche l'anno di God Sigma, super robot classico della
Toei, che pur non essendo un capolavoro e' un interessantissimo testimonial
dell'evoluzione del genere. God Sigma e' ambientato in un futuro vicino:
tutte le serie dal 

La serie di God Sigma e' divisa un due parti
nettamente separate. Le prime 26 puntate sono allegre.
Le ultimi 26 sono drammatiche e costituiscono un ritorno alla tradizione
di Combattler, Vultus, Daimos e Daltanious.

1981
----

Il 1981 e' l'ultimo grande anno per il super robot. E' un periodo 
di transizione, e il primo anno in cui si comincia a sentire l'influenza 
del real robot, che a partire dall'anno successivo diventera'
dominante; ma nonostante questo continuano ad apparire delle
buone serie.
Il 1981 e' l'anno dell'uscita dei film di Gundam (il loro successo
probabilmente spiega l'uscita di Dougram a fine ottobre):
il loro successo decreta la fine del super robot, che entrera' in decadenza
a partire dall'anno successivo.


1981
01.31 Saikyo Robo DAIOJA
03.04 Hyakuju-Ou GOLION
07.03 Sengoku Majin GOSHOGUN
10.02 Rokushin Gattai GOD MARS
10.06 Galactic Cyclone BURAIGER

La migliore dell'anno (migliore dal punto di vista dell'ortodossia nagaiana)
e' la prima dell'anno, Golion, che riscuotera' enorme successo negli Stati
Uniti sotto il nome di Voltron.


Da mostro a semplice mecha
---------------------------------------

Prima di affrontare la nuova era del robotico e' il caso di fare una
riflessione ulteriore sulla principale caratteristica distintiva del
robotico nagaiano: il mostro della settimana. Tale caratteristica
viene mutuata direttamente dai film di Kaiju degli anni cinquanta e
sessanta, in cui ogni mostro ha un nome individuale. Lo stesso avviene
nei tokusatsu televisivi che precedono Mazinga Z. Il nome del mostro
e' un parametro essenziale nel robotico nagaiano, ricco di
significato.  Consideriamo per esempio i mostri meccanici di Mazinga
Z: i loro nomi terminano sempre con una codice alphanumerico, quasi a
dare un'aura di "scientificita'" alle creature. Nagai segue la
tradizione di Tetsujin 28, che ha un numero attaccato al nome. I nomi
dei mostri sono diventati in alcuni casi leggendari, come i celebri
Garuda K7 e Doublas M2, i primi avversari di Mazinga Z che si sono
visti innumerevoli volte nei molti remake di Mazinga Z, sia animati
che su carta. Quando i mostri del Dottor Hell sono sostituiti dai
mostri del Duca Gorgon, molto piu' potenti, il codice alphanumerico
cambia e le lettere sono sostitute da lettere greche. La cosa viene
ripresa quasi dieci anni dopo anche da Golion: nella seconda meta'
della serie i mostri vengono sostituiti da versioni piu' potenti che
hanno come nome una lettera greca (c'e il mostro Lambda, Gamma, Delta,
eccetera).  La lettera greca e' piu' esotica e quindi probabilmente
associata a qualcosa di piu' potente. Mi viene in mente un preconcetto
degli alchimisti medioevali, secondo cui le lettere greche erano piu'
potenti di quelle latine, essendo piu' antiche, mentre quelle ebraiche
erano le piu' potenti di tutte, essendo quelle del linguaggio parlato
da Adamo all'inizio del mondo: in questa prospettiva non sorprende
che Evangelion abbia attinto a piene mani dalla Cabala ebraica per
i nomi dei suoi angeli.

Ma torniamo al mostro della settimana e alla sua evoluzione.  Il
mostro e' una versione meccanizzata e "scientifica" dei kaiju
precedenti: ma la spinta verso il passata e' molto forte nel primo
periodo del super robot. E cosi' i mostri del Duca Gorgon sono molto
piu' forti, ma anche piu' bestiali e piu' vicini a un kaiju di quelli
del Dottor Hell; e i mostri di Mikenes che appaiono a partire dal film
"Mazinga Z contro il Generale Nero" sono addirittura autocoscienti e
parlano. Cosi' sono i Sette Generali dell'Armata delle Tenebre del
Grande Mazinga. I mostri di Getter sono dinosauri meccanizzati, e
quindi piu' vicini al Kaiju eiga. I mostri di Raideen e Jeeg sono
demoni di roccia, generati dalla magia e non dalla meccanica. Parlando
in generale tutti i mostri del primo periodo del robotico sono molto
personalizzati. In Daitarn III i mostri sono addirittura ottenuti da
persone, che vergono rese giganti e trasformate in giganti, secondo
la tradizione del tokusatsu; la stessa idea si vede anche in
Golion. Ma gia' nel 1974 nel Grande Mazinga troviamo persone
trasformate in mostri giganti. Anche I mostri di Mazinga Z a volte hanno
una personalita': si ricorda per esempio il caso di Spartan, apparso
nella puntata XX, mostro in cui in qualche modo sono state impiantate
le memorie di un gladiatore romano e di un indiano d'America e per
qualche motivo e' piuttosto indolente e senza voglia di combattere.
In Mazinga Z troviamo anche dei robot con una coscienza come Minerva X
e XXX.

Le cose cominciano a cambiare a partire dal 1979. Gundam e' la prima
serie senza mostro della settimana, ed e' questo uno dei motivi
principali per cui non e' possibile classificare Gundam come super
robot, per quanto sia un robot trasformabile con agganciamenti
e altri stilemi tipici del super robot. In Gundam il mostro della
settimana e' sostituito da dei mecha spersonalizzati che non hanno
un nome proprio, solo il nome del modello (si ricordano in particolare
i famosi Zaku). Invece di duelli epocali che si concludono con la
distruzione del nemico, in Gundam e le serie real che lo seguiranno
gli scontri tipicamente si concludono con un nulla di fatto: Gundam
distrugge qualche mecha nemico, danneggia il robot di Char Asnable
e viene danneggiato a sua volta, ma i due avversari torneranno ad
affrontarsi piu' e piu' volte. Non esiste un colpo finale.

In serie come Gordian i mostri 
meccanici ci sono ma hanno poca importanza: la serie non si basa sui
combattimenti, ma sui personaggi e su una trama fantascientifica
piuttosto complicata per i suoi anni. Inoltre l'importanza
e la spettacolarita' del colpo finale sono molto ridotte.

A partire da 1980 si afferma una tendenza a sostituire il mostro con
un semplice mecha: penso a serie come God Sigma, in cui ci sono
dei mostri, ma sono quasi dei mecha e non hanno nessuna personalita'.
L'Ideon si scontra contro dei mecha veri e propri; Baldios formalmente
combatte contro dei mostri vecchio stile ma in questa serie i combattimenti
sono ridotti a pochi secondi e non rivestono assolutamente nessuna
importanza, meno che in qualunque serie precedente. Nel 1981 gli
avversari del super robot sono dei mecha con nulla di animalesco:
penso a serie come God Mars e Goshogun. In Bryger non esiste neppure
piu' il concetto di mostro.
Golion e' una serie retrograda per il 1981, piu' in
stile anni settanta, ma anche Golion nella seconda parte della serie
cede al fascino del mecha e sostituisce i Beastman con dei robot: il
beastman ora si connette in simbiosi con il robot, e non si trasforma
piu' in mostro gigante come nella prima parte della serie.
Dopo il 1982, nel terzo periodo del robotico, non esiste piu'
nessuna serie con dei veri mostri nel senso nagaiano del termine.
Il real robot ha vinto.

1982-1985: la fine del super robot
----------------------------------------

1982
----

Il 1982 e' un anno triste per il genere del super robot. E' diventato
praticamente impossibile produrre serie canoniche: i robot giganti
appaiono dappertutto, peggio del prezzemolo, ma sono stati naturati,
sono diventati altro. Appaiono serie come Dairugger XV, che e' una
space opera mascherata da super robot: non si sa piu' cosa inventare
e viene immaginato un robot composto da 15 componenti guidato da
tre team di 5 persone l'uno, per un totale di quindici piloti (15!).
Baxinger continua la linea di Bryger; Acrobunch.

Il 1982 ha due serie robotiche buone: Xabungle di Yoshiyuke Tomino,
e il capolavoro Macross, di XXX: ma nessuna delle due ha a che fare con
il genere del super robot.

1983
----

Il 1983 vede solo due super robot tradizionali: il pessimo Arbegas
e il migliore Govarian, su soggetto di Go Nagai, che torna in TV
dopo una lunga pausa di 7 anni.

La serie migliore dell'anno e' Dunbine di Tomino, ma purtroppo e'
difficile farla rientrare in un genere: certo presenta caratteristiche
"unreal" visto che esiste la magia, l'aura: il problema e' che il robot
protagonista, il Dunbine, non e' affatto magico, l'aura viene dal pilota;
il robot viene addirittura sostituito a meta' serie dal Billbine, non
ha quindi nessuna importanza, e' un semplice mezzo di trasporto come
in un real robot. Devo quindi a malincuore escludere questa serie
dalla roboguida, cosi' come ho escluso Macross: sono troppo poco robotiche
per entrare in lista.

1983
01.21 Mission Outer Space SRUNGLE (?)
02.05 Aura Battler DUNBINE (M)

04.01 Armored Trooper VOTOMS (R)
04.05 Galactic Whirl Wind SASURAIGER (M)
07.03 Cho Jiku Seiki ORGUSS (M)
10.02 Genesis Climber MOSPEADA (R)
10.07 Tokuso Kihei DORVACK (R)
10.21 Round Vernian VIFAM (R)

1984
----

Nel 1984 ci sono solo due serie assimilabili al super robot: Video
Senshi Laserion e God Mazinger. Laserion e' arrivato in Italia, ma
solo i primi 26 episodi sono stati doppiati; i restanti 26 non si
trovano neppure sottotitolati e sono persi per chi non conosce il
giapponese. Ancora peggiore e' la situazione per God Mazinger di
cui a mia conoscenza non si trova neppure un episodio in lingua
comprensibile.

Nel 1984 escono molte buone serie mecha e real, come L-Gaim,

02.03 Cho Kosoku GALVION (R)
02.04 Heavy Metal L-GAIM (R)
04.05 Giant GORG (R)
04.15 Cho Jiku Kidan SOUTHERN CROSS (R)
10.05 Panzer World GALIENT (M)
10.06 Choriki Robo GALATT (M)
10.07 Sei Jushi BISMARCK (M)

1985
----

Il 1985 in TV e' l'anno di Z-Gundam e Layzner; e' anche l'anno in cui scoppia
il boom del mercato OAV con serie come Megazone 23 e  Iczer 1;
ma sul fronte super robot l'unica serie assimilabile al genere
e' Dancougar. Una serie discreta, ma che e' stata irrimediabilmente
afflitta dagli stilemi del real robot:


1985
04.05 Super Mechanimal DANCOUGAR (S)



07.21 MIGHTY ORBOTS (M)
10.06 Ninja Senshi TOBIKAGE (S)
